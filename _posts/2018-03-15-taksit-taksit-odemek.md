---
layout: post
title: "Taksit Taksit Ödemek"
description: "Kırmızı Hap Mı Yoksa Mavi Hap Mı? Tarafını Seç"
date: 2018-03-18
tags: çalışma süreklilik
comments: true
---

## Taksit Taksit Ödemek
Hayat aslında yaptıklarımızın yedi kiremit oyununda olduğu gibi üst üste birleşmesi sonucundan oluşuyor ve karşımızada bu doğrultuda bir şeyler çıkmaktadır. Eğer kiremitin temeli sağlam olursa üzerine istediğimiz kadar kiremit ekleyebiliriz. Hep derler ya hani o çocuğun temeli sağlamdı o yüzden iyi bir okula gitti diye. Bu söylem %100 doğru. Çünkü yaptıkların bir zincir haline geliyor ve zincirler arasında ne kadar sağlam ve kaliteli bir şekilde bağlar oluşturur ve birleştirirsen karşına çıkan fırsatlar ve imkanlarda o kadar büyük ve kaliteli oluyor.

Başlığıda en iyi şekilde özetlemesi adına şöyle bir örnek vermek istiyorum; Bir alışveriş yaptık diyelim, bunu taksitlendirdik, bu halkanın bir zinciri. Daha sonra bir alışveriş daha, bir daha ve bir daha alışveriş yapıp taksit yaptırdık. Şu an halkamızda dört adet zincir var ve bu zincirler aslında geçmişte yaptığımız bir şey ve bu belirlediğimiz süre(12 ay, 24 ay, 36 ay) boyunca hep karşımıza çıkıyor, bizi rahatsız ediyor aslında. Olaya bir de nakit ödeme penceresinden bakalım, bir alışveriş yapıyoruz ve ödüyoruz, sonra bir daha, bir daha ve bir daha yapıyoruz ve ödüyoruz. Oluşturduğumuz halkamıza baktığımızda ise zincir dolu ama tertemiz.

Alışveriş örneğinde olduğu gibi çalışma hayatında da aslında bu şekilde. Taksit taksit ödemek şuna benzetilebilir tam karşılamasada, sıkışınca çalışıp durumu kotarmak gibi bir şey. Nakit ödeme ise hayatında uzun bir dönem (bu üç ay olabilir, beş yıl olabilir.) çalışıp daha sonra sefasını sürmek gibi bir şey. Taksit taksit ödemede olduğu gibi belirli zamanlarda belirli miktarlarda çalışmadığımız zaman halkanın zincirleri arasında sıkıntılı bir bağ oluşuyor ve bu bağ hayatın boyunca karşına çıkıyor ta ki sen bu bağı ne zaman sağlam bir şekilde düzeltirsen ki o da imkanın var ise iş işten geçmediyse tabi.

Daha iyi anlaşılması adına son bir örnek daha vermek istiyorum. İki öğrenciyi ele alalım.
A öğrencisi, Üniversite yıllarına kadar hiç bir alanda hiç bir şekilde bir çaba sarf etmiyor ve üniversite de harıl harıl çalışmaya başlıyor. Fakat o 12 yıl boyunca taksit yaptı ve çalışmadı zincir arasında ki bağları hep gevşek bağladı. Son anda da kurtarmaya çalışıyor bu durumu.

B öğrencisi, Üniversite yıllarına kadar hem derslerinde çok başarılı oluyor hem de kendisini bir alanda yetiştirmeye çalışıyor. Üniversitesi dahilinde ve çalışması sonucunda haliyle önüne imkanlar seriliyor.

Yazımı her daim üzerine düşünülmesi ve aklımızda bulundurulması gereken iki ayrıntı ile bitirmek istiyorum;

**- Her ne yaparsan yap yaptığının sana 5, 10 hatta 30 yıl sonra ki karşılığı ne olacak?**
**- Doğru kararı vermek emek vermekten çok ama çok önemli.**
