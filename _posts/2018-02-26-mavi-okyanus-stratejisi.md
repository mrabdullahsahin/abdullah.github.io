---
layout: post
title: "Mavi Okyanus Stratejisi"
author: sal
categories: [ diğer ]
image: assets/images/6.jpeg
---

## Mavi Okyanus Stratejisi

Geçenlerde [Ömer Ekinci](http://omerekinci.com) abinin [Senin Yolun](http://www.kitapyurdu.com/kitap/senin-yolun/407604.html&filter_name=senin%20yolun) kitabını okumuştum. Orada çok güzel bir noktaya değiniyordu, **Mavi Okyanus Stratejisi**. Bu strateji kişinin kendisini ne kadar yetiştirirse sıyrılma, seçme imkanın ve rekabetinin o oranda azalacağını belirtiyor. Güzel de bir örnek vermiş şu an en ince ayrıntısına kadar hatırlamasamda örnek şu şekilde; Uluslarası İlişkiler bölümünden yıllık olarak 100.000 kişi mezun oluyor diyelim. Bu bölümü okuyan bir kişinin rekabet oranı 1/100.000 olacak fakat bu kişi ingilizce bilse bu oran 1/75.000 oranına düşecek, bu kişi satış yeteneklerine sahip olsa oran 1/40.000 ve bu kişi Rusça bilse rekabet oranı 1/1.000 olacak. Örnekte de olduğu gibi biz kendimizi ne kadar iyi bir şekilde yetiştirirsek rekabetimizde azalıyor, seçme ve bizim seçilme oranımızda o oranda artıyor.

Konunun biraz daha iyi anlaşılması adına şöyle bir örnek vermek istiyorum. Biz iş veren tarafındayız diyelim. İşe alımda mülakatlarda karşımıza iki kişi geliyor. Bu iki kişi de aynı bölümden mezun. A şahsı normal bir öğrenci, sadece derslerine çalışmış ve okulu bitirmiş. B şahsı ise okul süresince erasmus yapmış, github(yazılımcıların kullandığı bir servis) üzerinde birçok projeye katkıda bulunmuş, bu süreçte de beş adet proje geliştirmiş ve yurt dışında staj yapmış. Şimdi iş veren olarak hangisini seçeriz. Tabi ki de B şahsını seçeriz. Çünkü bu kişi kendini yetiştirmiş. Sadece okulu bitirmek ile kalmamış yurt dışı tecrübesinden tutun da bir çok açık kaynak projeyede katkıda bulunmuş.

Bazen şu şekilde denilebiliyor "Abi adam İTU mezunu ama, zaten benden bir sıfır önde" tamam bu durumu belki değiştiremeyiz çünkü çalışmamız gereken zaman çalışmamışız fakat seninde erasmus yapma imkanın, seninde yurt dışında staj yapma imkanın ve seninde dünya'nın başka bir yerinde bulunan insanların projelerine katkıda bulunma imkanın var. Hep bir imkan vardır fakat bizler, gerek diziler, gerek oyunlar, gerek filmler ve gerekse çevre etkeni ile bazı değerlerimizi yitiriyoruz farkında olmadan. Mavi Okyanus Stratejisi uzun soluklu bir süreç olduğu için bu süreçte en çok ihtiyaç duyduğumuz **sebat** ve **sabır** değerlerini yitirmişiz.

Diziler üzerinden örnek vermek istiyorum, dizide tembel olan oyuncu dizinin birinci bölümünde çalışıyor ve dizinin ikinci bölümünde alanının uzmanı oluyor. Fakat **GERÇEK DÜNYA'DA BU BÖYLE DEĞİL.** Hepimiz bu durumu iyi biliyoruz. Hiçbir insan bir günde veya bir ayda(istisnalar hariç) alanında uzman olamaz. Bu süreç zorlu ve acılı bir süreç. Fakat sonunda elde edeceğimiz meyveler tatlı. Bizler bu durumu anlık olan zevklerle değiştiriyoruz.

Daha bilinçli ve farkında bir hayat yaşamamızı diliyorum.
Abdullah.
